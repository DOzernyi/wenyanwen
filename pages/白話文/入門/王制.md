---
layout: default
---
<head>
  <!-- ... -->
  <link rel="stylesheet" type="text/css" href="https://fonts.googleapis.com/earlyaccess/cwtexkai.css">
  <style>
    body {
     font-family: "cwTeXKai", serif;
    }
    p.big {
      line-height: 3;
      font-size: x-large;
    }
    p {
      font-size: 1.5em;
    }
    </style>
</head>

<center><font size="16"> 《荀子 · 王制》 </font></center>

# 原文

水火有氣而無生，草木有生而無知，禽獸有知而無義，人有氣、有生、有知，亦且有義，故最為天下貴也。力不若牛，走不若馬，而牛馬為用，何也？曰：人能羣，彼不能羣也。人何以能羣？曰：分。分何以能行？曰：義。故義以分則和，和則一，一則多力，多力則彊，彊則勝物；故宮室可得而居也。故序四時，裁萬物，兼利天下，無它故焉，得之分義也。

故人生不能無羣，羣而無分則爭，爭則亂，亂則離，離則弱，弱則不能勝物；故宮室不可得而居也，不可少頃舍禮義之謂也。能以事親謂之孝，能以事兄謂之弟，能以事上謂之順，能以使下謂之君。

君者，善羣也。羣道當，則萬物皆得其宜，六畜皆得其長，羣生皆得其命。故養長時，則六畜育；殺生時，則草木殖；政令時，則百姓一，賢良服。

聖王之制也。


# 翻譯與文法說明

## 水火有氣而無生，草木有生而無知，禽獸有知而無義，人有氣、有生、有知，亦且有義，故最為天下貴也。

水火有氣息而沒有生命，草木有生命而沒有知覺，禽獸有知覺而沒有禮儀，人有氣息、有生命、有知覺、而且也有禮儀，因此為天下最寶貴的。

## 力不若牛，走不若馬，而牛馬為用，何也？

(人的)力量不如牛，奔跑不如馬，是為何呢？

## 曰：人能羣，彼不能羣也。人何以能羣？曰：分。分何以能行？曰：義。

我說：「人能夠合羣，但禽獸不能夠合羣」。 人何以能夠合羣？我說：分工。分工何以能夠實行？我說：禮儀。

## 故義以分則和，和則一，一則多力，多力則彊，彊則勝物；故宮室可得而居也。

因此以禮儀來分工才會和諧，和諧才會齊一，齊一才會有多的力量，力量多才強大，強大才能夠勝過萬物；因此宫室可得而安居。

## 故序四時，裁萬物，兼利天下，無它故焉，得之分義也。

因此，安排四時，裁制萬物，兼利天下(教天下都得到利益)，沒有其他緣故，都是得之於分工與禮儀。

## 故人生不能無羣，羣而無分則爭，爭則亂，亂則離，離則弱，弱則不能勝物；

因此人生不能不合羣，合羣而不分工就爭鬪，爭鬪就會紊亂，紊亂就會分裂，分裂就會寡弱，寡弱就不能勝過萬物；

## 故宮室不可得而居也，不可少頃舍禮義之謂也。

因此宮室就不可得而安居，這麼說也就是不可少頃捨棄禮儀的意思。

## 能以事親謂之孝，能以事兄謂之弟，能以事上謂之順，能以使下謂之君。

能以禮儀事奉雙親叫做孝，能以禮儀事奉兄長叫做悌，能以禮儀事奉上位叫做順，能以禮儀役使臣下叫做君。

## 君者，善羣也。羣道當，則萬物皆得其宜，六畜皆得其長，羣生皆得其命。

君主為善於使用合羣的道理的人。合羣的道理用的恰當，萬物才都取得它們的適宜的狀態，六畜都取得他們的生命長，合羣的生物都得到他們的正命。

## 故養長時，則六畜育；殺生時，則草木殖；政令時，則百姓一，賢良服。

因此飼養生長按照時機，六畜就得到養育；砍伐草木按照時機，草木就能繁殖；施行政令按照時機，百姓就齊一；賢良就順服。

## 聖王之制也。

這就是聖王的制度。


[目錄](https://wenyanwen.org)
