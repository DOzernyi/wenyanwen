---
layout: default
---
<head>
  <!-- ... -->
  <link rel="stylesheet" type="text/css" href="https://fonts.googleapis.com/earlyaccess/cwtexkai.css">
  <style>
    body {
     font-family: "cwTeXKai", serif;
    }
    p.big {
      line-height: 3;
      font-size: x-large;
    }
    p {
      font-size: 1.5em;
    }
    </style>
</head>

<center><font size="16">**司馬遷《史記 · 項羽本紀》**</font></center>

# 原文

<details>
  <summary>
    <span class="icon"><font size="12">👇👇按此👇👇</font></span>
  </summary>
  <p>
  項王軍壁垓下，兵少食盡，漢軍及諸侯兵圍之數重。夜聞漢軍四面皆楚歌，項王乃大驚曰：「漢皆已得楚乎？是何楚人之多也！」項王則夜起，飲帳中。有美人名虞，常幸從；駿馬名騅，常騎之。於是項王乃悲歌慨，自為詩曰：「力拔山兮氣蓋世，時不利兮騅不逝。騅不逝兮可柰何，虞兮虞兮柰若何！」歌數闋，美人和之。項王泣數行下，左右皆泣，莫能仰視。

  於是項王乃上馬騎，麾下壯士騎從者八百餘人，直夜潰圍南出，馳走。平明，漢軍乃覺之，令騎將灌嬰以五千騎追之。項王渡淮，騎能屬者百餘人耳。項王至陰陵，迷失道，問一田父，田父紿曰「左」。左，乃陷大澤中。以故漢追及之。項王乃復引兵而東，至東城，乃有二十八騎。漢騎追者數千人。項王自度不得脫。謂其騎曰：「吾起兵至今八歲矣，身七十餘戰，所當者破，所擊者服，未嘗敗北，遂霸有天下。然今卒困於此，此天之亡我，非戰之罪也。今日固決死，願為諸君快戰，必三勝之，為諸君潰圍，斬將，刈旗，令諸君知天亡我，非戰之罪也。」乃分其騎以為四隊，四向。漢軍圍之數重。項王謂其騎曰：「吾為公取彼一將。」令四面騎馳下，期山東為三處。於是項王大呼馳下，漢軍皆披靡，遂斬漢一將。是時，赤泉侯為騎將，追項王，項王瞋目而叱之，赤泉侯人馬俱驚，辟易數里與其騎會為三處。漢軍不知項王所在，乃分軍為三，復圍之。項王乃馳，復斬漢一都尉，殺數十百人，復聚其騎，亡其兩騎耳。乃謂其騎曰：「何如？」騎皆伏曰：「如大王言。」

  於是項王乃欲東渡烏江。烏江亭長檥船待，謂項王曰：「江東雖小，地方千里，眾數十萬人，亦足王也。願大王急渡。今獨臣有船，漢軍至，無以渡。」項王笑曰：「天之亡我，我何渡為！且籍與江東子弟八千人渡江而西，今無一人還，縱江東父兄憐而王我，我何面目見之？縱彼不言，籍獨不愧於心乎？」乃謂亭長曰：「吾知公長者。吾騎此馬五歲，所當無敵，嘗一日行千里，不忍殺之，以賜公。」乃令騎皆下馬步行，持短兵接戰。獨籍所殺漢軍數百人。項王身亦被十餘創。顧見漢騎司馬呂馬童，曰：「若非吾故人乎？」馬童面之，指王翳曰：「此項王也。」項王乃曰：「吾聞漢購我頭千金，邑萬戶，吾為若德。」乃自刎而死。
  </p>
</details><br>


# 翻譯與文法說明

## 項王軍壁垓下，兵少食盡，漢軍及諸侯兵圍之數重。

項王的軍隊築壁垓下，兵少量盡，漢軍及諸侯士兵包圍他數層。

## 夜聞漢軍四面皆楚歌，項王乃大驚曰：「漢皆已得楚乎？是何楚人之多也！」

夜晚聽見漢軍四面楚歌，項王於是大為驚訝地說：「漢軍完全已經取得楚地嗎？如何楚人這麼多呢！」

## 項王則夜起，飲帳中。有美人名虞，常幸從；駿馬名騅，常騎之。

項王就夜晚起身，飲酒於帳中。有美人名虞，經常有辛跟從項王，有一匹馬叫做騅，項王縱使騎牠。

## 於是項王乃悲歌慨，自為詩曰：「力拔山兮氣蓋世，時不利兮騅不逝。騅不逝兮可柰何，虞兮虞兮柰若何！」

此時，項王就慷慨悲歌，自己做了詩，唱著說：「力量可以拔起山啊！氣魄蓋世無變，時機對我不利呀！騅也不奔跑了。騅不奔跑了，如之奈何！虞呀！虞呀！如之奈何！」

## 歌數闋，美人和之。項王泣數行下，左右皆泣，莫能仰視。

項王唱了幾遍，美人附和他，流下數行眼淚，左右都哭泣，無人能仰頭注視。

## 於是項王乃上馬騎，麾下壯士騎從者八百餘人，直夜潰圍南出，馳走。

此時，項王就上馬騎，旗下的壯士騎馬跟從的人有八百多個人，趁著深夜突破了重圍向南衝出，奔馳而逃跑了。

## 平明，漢軍乃覺之，令騎將灌嬰以五千騎追之。項王渡淮，騎能屬者百餘人耳。

接近黎明，漢軍才發覺這件事，命令騎兵將領灌嬰用五千個騎兵追殺他們。項王渡過淮河，騎兵能跟上的人只有一百多個人而已。

## 項王至陰陵，迷失道，問一田父，田父紿曰「左」。左，乃陷大澤中。以故漢追及之。

項王到隱陵，迷失了道路，問一個老農夫，老農夫騙他說：「往左。」往左走了之後，就陷入了大沼澤之中。因此漢軍追到了。

## 項王乃復引兵而東，至東城，乃有二十八騎。漢騎追者數千人。

項王於是又引領兵士向東，到了東城，這時只有二十八個騎兵。漢軍騎兵追殺的人有幾千個人。

## 項王自度不得脫。謂其騎曰：「吾起兵至今八歲矣，身七十餘戰，所當者破，所擊者服，未嘗敗北，遂霸有天下。然今卒困於此，此天之亡我，非戰之罪也。今日固決死，願為諸君快戰，必三勝之，為諸君潰圍，斬將，刈旗，令諸君知天亡我，非戰之罪也。」

項王自己忖度，不能逃脫，就告訴他的騎兵說：「我起兵到如今八年了，親身打了七十多場戰役，我所碰到的敵人都攻破，我所攻擊的敵人都降服，從來沒嘗到在北方的失敗，就稱霸，擁有天下。然而如今終於還是被困於此地。這是天要滅亡我。並非是我戰爭的罪過。今日固然要以決戰死了，我願意為諸位大一場戰，必定勝它三次，為諸位突破重圍，斬殺將領，砍斷軍旗，讓諸位知道天要滅亡我，並非我戰爭的罪過。」

## 乃分其騎以為四隊，四向。漢軍圍之數重。項王謂其騎曰：「吾為公取彼一將。」

於是把他的騎兵分成四隊，朝四個方向。漢軍包圍他們數層。項王告訴他的騎兵說：「我為你們奪取他們的一員將領。」

## 令四面騎馳下，期山東為三處。於是項王大呼馳下，漢軍皆披靡，遂斬漢一將。

命令四面騎兵奔馳而下，約定於山的東邊成為三處。此時，項王大聲呼喊奔馳而下，漢軍都靡倒了，就斬殺了漢軍的一員將領。

## 是時，赤泉侯為騎將，追項王，項王瞋目而叱之，赤泉侯人馬俱驚，辟易數里與其騎會為三處。

此時，赤泉侯為騎兵的將領，追殺項王，項王怒目而呵叱他，赤泉侯連人帶馬都受到驚嚇，倒退了數里，項王與他的騎兵會合成為三處。

## 漢軍不知項王所在，乃分軍為三，復圍之。項王乃馳，復斬漢一都尉，殺數十百人，復聚其騎，亡其兩騎耳。

漢軍不知項王的所在，就把軍隊分成三部，再次包圍他。項王就奔馳，又斬殺了漢軍的一員都尉，殺死了幾十到近百個人，再聚攏他的騎兵，只死了他的兩個騎兵而已。

## 乃謂其騎曰：「何如？」騎皆伏曰：「如大王言。」

就告訴他的騎兵說：「如何？」騎兵都拜服著說：「如同您說的。」

## 於是項王乃欲東渡烏江。

此時，項王就想要向東渡過烏江。

## 烏江亭長檥船待，謂項王曰：「江東雖小，地方千里，眾數十萬人，亦足王也。願大王急渡。今獨臣有船，漢軍至，無以渡。」

烏江亭長正亭船靠著岸等待他，告訴項王說：江東雖然小，但土地縱橫各有一千里，民眾有幾十萬人，也足夠您稱王，希望大王急忙渡江。如今只有我有船，漢軍追到了，無法渡江。」

## 項王笑曰：「天之亡我，我何渡為！且籍與江東子弟八千人渡江而西，今無一人還，縱江東父兄憐而王我，我何面目見之？縱彼不言，籍獨不愧於心乎？」

項王笑著說：「天要滅亡我，我何苦渡江？況且我我與江東子弟八千人渡江而西征，如今無一人還家。縱使江東父老兄弟憐愛而且以我為王，我有何面目見他們？縱使他們不言不語，難道我內心獨自能不慚愧嗎？」

## 乃謂亭長曰：「吾知公長者。吾騎此馬五歲，所當無敵，嘗一日行千里，不忍殺之，以賜公。」

就告訴亭長說：「我知道您有德的長輩。我騎這匹馬有年了，所向無敵，曾經一日行走千里，不忍心殺死牠，把牠賜予您。」

## 乃令騎皆下馬步行，持短兵接戰。獨籍所殺漢軍數百人。

於是命令騎兵都下馬行走，手持短的兵器交戰。只有項王所殺的漢軍有幾百個人。

## 項王身亦被十餘創。顧見漢騎司馬呂馬童，曰：「若非吾故人乎？」馬童面之，指王翳曰：「此項王也。」

項王自身也受到了十多處的創傷。回頭看見漢騎司馬呂馬童，而說：「你不是我的古人嗎？」馬童面對著，指給王翳說：「此為項王。」

## 項王乃曰：「吾聞漢購我頭千金，邑萬戶，吾為若德。」乃自刎而死。

項王就說：「我聽聞漢軍用千兩黃金封色萬戶買我的頭，我為您做一件好事。」就自刎而死。

[目錄](https://wenyanwen.org)
