---
layout: default
---
<head>
  <!-- ... -->
  <link rel="stylesheet" type="text/css" href="https://fonts.googleapis.com/earlyaccess/cwtexkai.css">
  <style>
    body {
     font-family: "cwTeXKai", serif;
    }
    p.big {
      line-height: 3;
      font-size: x-large;
    }
    p {
      font-size: 1.5em;
    }
    </style>
</head>

# 原文

孟子曰：「魚，我所欲也；熊掌，亦我所欲也，二者不可得兼，舍魚而取熊掌者也。生，亦我所欲也；義，亦我所欲也，二者不可得兼，舍生而取義者也。生亦我所欲，所欲有甚於生者，故不為苟得也；死亦我所惡，所惡有甚於死者，故患有所不辟也。如使人之所欲莫甚於生，則凡可以得生者，何不用也？使人之所惡莫甚於死者，則凡可以辟患者，何不為也？由是則生而有不用也，由是則可以辟患而有不為也。是故所欲有甚於生者，所惡有甚於死者，非獨賢者有是心也，人皆有之，賢者能勿喪耳。

# 翻譯與文法說明

> 魚，我所欲也；熊掌，亦我所欲也，二者不可得兼，舍魚而取熊掌者也。

魚，是我所想要的；熊掌，也是我所想要的；二者不可以都得到，我因此捨棄魚而選取熊掌。

> 生，亦我所欲也；義，亦我所欲也，二者不可得兼，舍生而取義者也。

生命，是我所想要的。道義，也是我所想要的。二者不可以都得到，我因此捨棄生命而選取道義。

> 生亦我所欲，所欲有甚於生者，故不為苟得也。

生命也是我所想要的，然而我所想要的有超越生命的，因此不做苟且得到得到生命的事情。

> 死亦我所惡，所惡有甚於死者，故患有所不辟也。

死亡也是我所嫌惡的，然而我所嫌惡的有超越死亡的，因此有一些禍患我不(可以)逃避。

> 如使人之所欲莫甚於生，則凡可以得生者，何不用也？

如果讓某人所想要的不超越生命，那麼他凡是可以得到生命的方法，如何不用呢？

> 使人之所惡莫甚於死者，則凡可以辟患者，何不為也？

如果讓某人所嫌惡的不超過死亡，那麼他凡是可以逃避禍患的方法，如何不做呢？

> 由是則生而有不用也，由是則可以辟患而有不為也。

由此就可以生存，然而有些方法我不能用。由此可以逃避禍患，然而有些方式我不能用。

> 是故所欲有甚於生者，所惡有甚於死者，非獨賢者有是心也，人皆有之，賢者能勿喪耳。

因此所想要的有超過生命的，所嫌惡的有超過死亡的，非惟賢人有此心，人人都有此心，然而賢人能夠不喪失它而已。」

[目錄](./)
