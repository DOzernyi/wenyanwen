---
layout: default
---
<head>
  <!-- ... -->
  <link rel="stylesheet" type="text/css" href="https://fonts.googleapis.com/earlyaccess/cwtexkai.css">
  <style>
    body {
     font-family: "cwTeXKai", serif;
    }
    p.big {
      line-height: 3;
      font-size: x-large;
    }
    p {
      font-size: 1.5em;
    }
    </style>
</head>

# 原文
齊人有馮諼者，貧乏不能自存，使人屬孟嘗君，願寄食門下。孟嘗君曰：「客何好？」曰：「客無好也。」曰：「客何能？」曰：「客無能也。」孟嘗君笑而受之曰：「諾。」左右以君賤之也，食以草具。

居有頃，倚柱彈其劍，歌曰：「長鋏歸來乎！食無魚。」左右以告。孟嘗君曰：「食之，比門下之客。」居有頃，復彈其鋏，歌曰：「長鋏歸來乎！出無車。」左右皆笑之，以告。孟嘗君曰：「為之駕，比門下之車客。」於是乘其車，揭其劍，過其友曰：「孟嘗君客我。」後有頃，復彈其劍鋏，歌曰：「長鋏歸來乎！無以為家。」左右皆惡之，以為貪而不知足。孟嘗君問：「馮公有親乎？」對曰：「有老母。」孟嘗君使人給其食用，無使乏。於是馮諼不復歌。

後孟嘗君出記，問門下諸客：「誰習計會，能為文收責於薛者乎？」馮諼署曰：「能。」孟嘗君怪之，曰：「此誰也？」左右曰：「乃歌夫長鋏歸來者也。」孟嘗君笑曰：「客果有能也，吾負之，未嘗見也。」請而見之，謝曰：「文倦於事，憒於憂，而性懧愚，沉於國家之事，開罪於先生。先生不羞，乃有意欲為收責於薛乎？」馮諼曰：「願之。」於是約車治裝，載券契而行，辭曰：「責畢收，以何市而反？」孟嘗君曰：「視吾家所寡有者。」

驅而之薛，使吏召諸民當償者，悉來合券。券遍合，起矯命以責賜諸民，因燒其券，民稱萬歲。長驅到齊，晨而求見。孟嘗君怪其疾也，衣冠而見之，曰：「責畢收乎？來何疾也！」曰：「收畢矣。」「以何市而反？」馮諼曰：「君云『視吾家所寡有者』。臣竊計，君宮中積珍寶，狗馬實外廄，美人充下陳。君家所寡有者以義耳！竊以為君市義。」孟嘗君曰：「市義柰何？」曰：「今君有區區之薛，不拊愛子其民，因而賈利之。臣竊矯君命，以責賜諸民，因燒其券，民稱萬歲。乃臣所以為君巿義也。」孟嘗君不說，曰：「諾，先生休矣！」

後期年，齊王謂孟嘗君曰：「寡人不敢以先王之臣為臣。」孟嘗君就國於薛，未至百里，民扶老攜幼，迎君道中。孟嘗君顧謂馮諼：「先生所為文市義者，乃今日見之。」

# 翻譯與文法說明

> 齊人有馮諼者，貧乏不能自存，使人屬孟嘗君，願寄食門下。

齊國有一個名叫馮諼的人，貧窮匱乏得不能自己生存，讓人囑託孟嘗君，希望在他的門下寄食。

> 孟嘗君曰：「客何好？」曰：「客無好也。」曰：「客何能？」曰：「客無能也。」孟嘗君笑而受之曰：「諾。」

孟嘗君說：「客人有甚麼愛好？」<br>
(朋友)說：「客人沒有甚麼愛好。」<br>
(孟嘗君)說：「客人有甚麼才能？」<br>
(朋友)說：「客人沒有甚麼才能。」<br>
孟嘗君笑著而接受他說：「好吧！」


左右以君賤之也，食以草具。

左右因為孟嘗君瞧不起他，用粗糙的食物給他吃。
(馮諼)住了一段時間。靠著柱子、彈著他的劍，唱著歌道：「長鋏，回去吧！吃飯沒有魚。」左右用此向孟嘗君報告。孟嘗君說：「給他吃魚，比照門下的客人。」
再住了一段時間，又彈著他的鋏，唱著歌道：「長鋏，回去吧！出門沒有車。」左右都取笑他，用此向孟嘗君報告。孟嘗君說：「為他駕車，比照門下的車客。」於是馮諼乘著他的車，舉著他的劍說，過訪他的朋友說：「孟嘗君以客禮待我。」
後來又過了一段時間。再彈著他的劍鋏，唱著歌道：「長鋏，回去吧！沒有東西可以來用養家。」左右厭惡他，以他為貪心而且不知足的人。孟嘗君問說：「馮先生有親人嗎？」左右恭敬地回答：「有個老母親。」孟嘗君派人提供她食物用品，不讓她匱乏。因此馮諼不再唱了。
後來孟嘗君出示布告，問他門下諸位門客：「誰懂得會計，能為我到薛邑收債呢？」馮諼署著名說：「我能收債。」孟嘗君以此為怪而說：「此為何人？」左右說：「就是唱著那個『長鋏，回去吧！』的那個人。」孟嘗君笑著道：「客人果然有才能喔，我辜負了他，不曾見過他。」就請他來而後接見他，謝著罪說：「我疲倦於國事，昏聵於憂慮，而且生性懦弱愚蠢，埋頭於國家的事務，得罪了先生。先生不以為羞，竟然有意想要為我到薛邑收債嗎？」馮諼說：「願意做。」於是套好馬車，整理好行裝，載著債券契約而走，辭別時說：「債全部都收完了，用債款買甚麼而返回？」孟嘗君說：「看我家所缺少甚麼，就買甚麼。」驅趕馬車到薛邑，派官吏召集應當還債的民眾都來核對債券。債券核對完了，馮諼起身，假托孟嘗君的命令，將債賜予諸位民眾，因此燒掉了他們的債券，民眾稱頌「萬歲！」長夜驅車回到齊都，清晨請求拜見孟嘗君。孟嘗君以他的速度為怪，穿好衣服，戴好帽子接見他說：「債收完了嗎？如何返回得這麼快！」
(馮諼)說：「債收完了。」 (孟嘗君)說：「用債款買甚麼而返回？」馮諼說：「您說『看家裏所缺少甚麼，就買甚麼。』我私下計算，您宮裏堆積了珍貴的寶物，狗與馬充滿了外面的馬棚，美人充塞在階下的陣隊。您家所缺少的僅為道義而已。因此我私下用債款為您買了道義。」
孟嘗君說：「道義是如何買的？」
(馮諼)說：「現在您有小小的薛邑，不撫愛民眾若自己的孩子，反而如同商賈以他門來圖利。我私自假托您的命令，把債款賜予民眾，因而燒掉了他們的債券，民眾稱頌『萬歲！』。這就是我所用來為您買的道義。」
孟嘗君不愉悅，說：「好吧，先生不要說了！」
一年後，齊湣王告訴孟嘗君說：「我不敢用先王的大臣來做我的大臣。」孟嘗君回到自己的封地，離薛邑還有一百里，人民扶著老人攜著孩童，在路半上迎接他。孟嘗君回頭告訴馮諼：「先生所為我買的道義，我今日才見到了。」



[目錄](./)
